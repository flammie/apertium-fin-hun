1	Hol van Jancsi?
2	Jancsi és Mari a kertben vannak. Ma szép az idő, nagyon meleg van. De tegnap nagyon hideg volt! Akkor nem játszhattak odakint. Jancsi és Mari imádnak játszani, mindig együtt játszanak a kertben a nagy ház előtt.
3	Jancsi kisfiú, és hatéves. A kislány a húga, ő ötéves. Jancsinak van egy kicsi kutyája, most a kutya is a kertben van. A kutya szeret játszani a két gyerekkel. A kutya most nagyon boldog.
4	Marinak is van kutyája? Nem, Marinak nincs kutyája, macskája van. De a macska a házban van, a macska alszik.
5	Az anyjuk a házban van a macskával, kinéz az ablakon és látja Jancsit és Marit játszani. Jancsi gyorsan egy nagy, vén fához szalad, és elbújik Mari elől. Tudod, miért? Mari ül, és a kezét a szeme előtt tartja. Nem lát semmit, és számol. Miért csinálja ezt? És mit csinál Jancsi a fánál?
6	Ez egy játék. Mikor Mari befejezte a számolást, körülnéz. Keresi Jancsit: hova ment? Láttad?
7	Mari nem tudja, hol van Jancsi. Megkérdezi a kutyát: „Láttad Jancsit?”. De persze a kutya nem tud beszélni! Így Mari nem kap választ a kérdésére. Az ember soha nem kap választ, ha egy kutyához beszél!
8	Mari az anyjára néz az ablak mögött, az anyja nevet. Mari azt hiszi, ő látta, merre ment Jancsi: „Mondd meg, hol van!”, mondja az anyjának. „Nem, Mari, nem mondhatom meg!”, válaszolja ő. Bár valószínűleg tudja, hol a fiú, nem akarja megmondani.
9	Mari lassan végigsétál a kerten. Még mindig próbálja megtalálni Jancsit. Benéz az asztal alá és a székek alám de Jancsi nincs ott. Mindenhová benéz, de nem találja Jancsit.
10	Ekkor hall egy hangot, a nagy, vén fa mögül jön. Lehet-e Jancsi? Megint hallani a hangot! Figyelmesen hallgatózik. Ez nem madár vagy más állat. Most jól hallja. Ez csak Jancsi lehet!
11	Aztán egy kis kezet is lát, és mikor közelebb megy, a fejét is látja! Nevet, és azt mondja: „Megvagy!”. Mindketten boldogok, és a házba mennek, ideje enni valamit és inni egy kis vizet!
